Start, Stop, Continue, More of, Less of Wheel on retrospektiivitekniikka, jolla nimensä 
mukaisesti selvitetään tiimin kesken 
	-mitä asioita kannattaisi alkaa tekemään, joita tiimi ei vielä tee
	-minkä tekeminen kannattaisi lopettaa kokonaan
	-minkä tekemistä kannattaa jatkaa samalla tavalla
	-mitä toimia tulisi tehdä enemmän
	-mitä toimia tulisi tehdä vähemmän. 
Tällaiseen kokoukseen varataan yleensä 10 minuuttia pienemmille ryhmille ja 25 minuuttia 
isommille ryhmille. Kaikki kommentit kirjataan ylös ja kommenttien perusteella tiimi 
muuttaa toimintaansa halutulla tavalla.


Glad, Sad, Mad on hyvin suoraviivainen retrospektiivitekniikka, jossa kaikki osallistujat 
kertovat sprintin aikaisista ongelmista, muutoksista ja havainnoista, jotka sitten 
luokitellaan Glad, Sad tai Mad kategoriaan. Kommentit voivat siis olla positiivisia 
tai negatiivisia ja ne voivat käsitellä ohjelmointitiimiä, tai sitten muita asioita 
ja ongelmia yleisesti. Kommenttien keräämisen jälkeen kaikki osallistujat äänestävät 
ovatko kommenteista samaa mieltä, jonka jälkeen kommenteista keskustellaan ja ongelmat 
ratkotaan alkaen eniten ääniä saaneista kommenteista. Tällaiselle kokoukselle aikaa 
kannattaa varata jopa tunti.
